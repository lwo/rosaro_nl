Kom, heilige Geest

Kom, heilige Geest,
en maak ons vol van Uw licht,
dat door alle onmacht heen de arme kan verlichten,
de onderdrukte bevrijden, en de lijdende verkwikken.

Beziel met Uw adem en roep tot leven wat in ons is verkild, verdord of afgeweken.
Richt ons hart op het leven van de mensen en niet op hun dood.
Verwarm ons met het vuur waarmee Gij bezielt.
Wees een storm die wakker schudt.
Wees de stilte van ons hart die een bidden wordt.
Stort Uw gaven uit in het hart van de mensen, om met een nieuw hart te verstaan, en te zien met nieuwe ogen, dat Gij met ons zijt tot het einde der dagen.

Amen.

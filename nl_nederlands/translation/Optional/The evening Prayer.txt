Avondgebed

De avond is gevallen; het duister hult zich om mij heen.
De nachtelijke rust gaat nu de drukke dag verdrijven.
Blijf mij nabij met Uw genadevolle zegen, God en Vader.
Gij hebt niet alleen de dag maar ook de nacht geschapen.
Ik bid dat Uw oneindig licht mij steeds nabij mag blijven.

Dankbaar ben ik voor het goede van vandaag,
maar vergeving vraag ik voor mijn zonden telkens weer.
God de Zoon, U offerde Uzelf bij het Laatste Avondmaal
tot vergeving van mijn schuld en voor mijn eeuwig heil.
Wil mij ook vanavond dan Uw vrede schenken, lieve Heer.

God, heilige Geest, U dank ik voor Uw leiding deze dag.
Sta mij met Uw liefde bij en beschijn mijn duisternis.
Verkwik mijn ziel en genees mijn lijdend hart.
Stil alle onrust en schenk zachtheid om mij heen,
opdat Uw kracht verdrijven zal al wat benauwend is.

Moeder Maria en alle heiligen in Gods eewig licht,
U roep ik aan om voorspraak bij mijn God en Heer.
Wil aan Vader, Zoon en heilige Geest dan vragen
mij veilige bescherming in de nacht te geven
zodat ik ook de nieuwe dag weer kan beleven tot Gods eer.

Amen.

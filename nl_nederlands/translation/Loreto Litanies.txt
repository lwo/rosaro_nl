LITANIE VAN LORETO

Heer, ontferm U over ons.
Christus, ontferm U over ons.
Heer, ontferm U over ons.
Christus, aanhoor ons.
Christus, verhoor ons.

God, hemelse Vader,
<b>ontferm U over ons.</b>

God, Zoon, Verlosser van de wereld
God, heilige Geest,
Heilige Drievuldigheid, één God,

Heilige Maria, <b>bid voor ons.</b>
Heilige Moeder van God,
Heilige Maagd der maagden,
Moeder van Christus,
Moeder van de Kerk,
Moeder van de goddelijke Genade,
Allerreinste Moeder,
Moeder van barmhartigheid,
Zeer kuise Moeder,
Maagdelijke Moeder,
Onbevlekte Moeder,
Beminnelijke Moeder,
Bewonderenswaardige Moeder,
Moeder van goede raad,
Moeder van de Schepper,
Moeder van de Zaligmaker,
Allervoorzichtigste Maagd,
Eerwaardige Maagd,
Lofwaardige Maagd,
Machtige Maagd,
Goedertieren Maagd,
Getrouwe Maagd,
Spiegel van gerechtigheid,
Zetel van Wijsheid,
Oorzaak van onze blijdschap,
Geestelijk vat,
Eerwaardig vat,
Heerlijk vat van godsvrucht,
Mystieke roos,
Toren van David,
Ivoren toren,
Gouden huis,
Ark van het verbond,
Deur van de hemel,
Morgenster,
Heil van de zieken,
Toevlucht van de zondaren,
Troosteres van de bedroefden,
Hulp van de christenen,
Koningin van de engelen,
Koningin van de aartsvaders,
Koningin van de profeten,
Koningin van de apostelen,
Koningin van de martelaren,
Koningin van de belijders,
Koningin van de maagden,
Koningin van alle heiligen,
Koningin zonder erfsmet ontvangen,
Koningin in de hemel opgenomen,
Koningin van de heilige rozenkrans,
Koningin van het gezin,
Koningin van de vrede.

Lam Gods, dat de zonden van de wereld wegneemt,
<b>spaar ons Heer.</b>
Lam Gods, dat de zonden van de wereld wegneemt,
<b>verhoor ons Heer.</b>
Lam Gods, dat de zonden van de wereld wegneemt,
<b>ontferm U over ons.</b>

Bid voor ons, Moeder van God,
<b>opdat wij de beloften van Christus waardig worden.</b>

<b>Laat ons bidden</b>

Heer God, wij bidden U:
geef ons, uw dienaren,
dat wij ons mogen verheugen in een bestendige gezondheid van ziel en lichaam;
mogen wij door de verheven voorspraak van de heilige Maria, die altijd maagd is gebleven,
verlost worden van de tegenwoordige droefheid
en de eeuwige vreugde genieten.
Door Christus, onze Heer.

Amen.
